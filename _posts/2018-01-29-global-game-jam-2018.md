---
layout: post
title: "Global Game Jam 2018"
date: 2018-01-29 20:30
author: engin.polat
comments: true
category: [Etkinlik]
tags: [etkinliklerim, ggj, igda, seminer]
---
**Global Game Jam 2018** etkinliği *26 Ocak 2018* - *28 Ocak 2018* tarihleri arasında *İzmir Ekonomi Üniversitesi*'nde gerçekleştirildi.

Ben de **konuşmacı** , **mentor** ve **juri üyesi** sıfatları ile etkinliğe katıldım ve açıkçası çok keyifli zaman geçirdim.

***Global Game Jam nedir?***

*Global Game Jam*, **IGDA** (*International Game Developers Association* - *Uluslararası Oyun Geliştiricileri Derneği*) *Eğitim Odak Grubu*'nun yönlendirmesiyle ortaya çıkan, tüm dünyada eş zamanlı gerçekleştirilen bir oyun geliştirme etkinliğidir.

**GGJ** dünyada oyun geliştirilmesi amacıyla birçok *öğrenciyi*, *profesyoneli* ve *akademisyeni* bir araya getiren dünya genelindeki en büyük oyun geliştirme organizasyonudur.

**GGJ 2018** etkinliğinde, dünya genelinde **109 ülkede** *804 etkinlik alanında* **42783 katılımcı** ile *9281 oynanabilir oyun* yalnızca 48 saat içerisinde geliştirilmiştir. GGJ etkinliğine ev sahipliği yapan etkinlik merkezleri yerel oyun sektörünün gelişmesine katkı sağlarken, katılımcılara çeşitli açılardan faydalar sağlamaktadır.

<img class="lazy img-responsive" data-src="/assets/uploads/2018/01/ggj2018.png" />