---
layout: post
title: "Windows Phone 8 telefonu uzaktan kilitleme-silme-çaldırma"
date: 2013-06-13 11:00
author: engin.polat
comments: true
category: [Windows]
tags: [delete, lock, ring, windows phone, windowsphone, wp8]
---
**Windows Phone 8** kullanıyorsunuz ve önemli bir toplantıya girdiniz, telefonunuzu masanızda *unuttuğunuzu* farkettiniz. Çalışma arkadaşlarınızın telefonunuzu kullanarak adınıza *email* veya *tweet* atmasınından endişeleniyorsunuz. *(Başıma geldiği için, ne kadar sıkıntı verici olduğunu biliyorum)*

Hatta telefonunuzu *kaybetmiş* olabilirsiniz ve bulan kişilerin telefonunuzu *kullanmasını* istemiyorsunuz.

**Windows 8** işletim sistemi kullanıyorsanız, telefonunuzu bilgisayarına bağlamışsınızdır mutlaka, **Windows Phone** uygulaması bilgisayarınızda kuruludur;

![](/assets/uploads/2013/06/WP8-Lock-1.png)

Uygulamayı başlatıp ekranın *sağına* doğru kaydığınızda, **Kayıp telefon bulma** kutusunu göreceksiniz;

![](/assets/uploads/2013/06/WP8-Lock-2.png)

Alternatif olarak *internet tarayıcınızın* ile <a href="https://www.windowsphone.com/en-us/my/find" title="Find My Phone" target="_blank" rel="noopener">Find My Phone</a> adresini ziyaret edebilirsiniz.

İlk ziyaretinizde ekrana telefonunuzun *markası*, *modeli* ve verdiğiniz *isim* gelecek, yanında da **Çaldır**, **Kilitle** ve **Sil** linkleri yer alacak.

![](/assets/uploads/2013/06/WP8-Lock-3.png)

Linklerden herhangi birine tıkladığınızda telefonunuz ile ilgili bir defa yapmanız gereken ayarları içeren pencere karşınıza gelecek;

![](/assets/uploads/2013/06/WP8-Lock-4.png)

Gerekli alanları doldurduktan sonra **Çaldır**, **Kilitle** ve **Sil** linklerini kullanabiliriz.

**Çaldır** linkine tıkladığınızda ekranın altında bir *bar* belirecek ve gittikçe dolacak, benim durumumda yaklaşık barın yarısı dolduğunda telefonumdan *tiz bir melodi* duyulmaya başlandı;

![](/assets/uploads/2013/06/WP8-Lock-5.png)

**Kilitle** linkine tıkladığınızda, telefonunuz kilitlendiğinde ekranda belirecek *mesajı* belirleyebildiğiniz, kilidi açmak için kullanılacak *şifre kombinasyonunu* belirleyebildiğiniz ayar penceresi ekrana gelecek;

![](/assets/uploads/2013/06/WP8-Lock-6.png)

Gerekli alanları uygun şekilde doldurup **Kilitle** butonuna tıkladığınızda, ekranın altında bir *bar* belirecek ve gittikçe dolacak.

![](/assets/uploads/2013/06/WP8-Lock-7.png)

Bir noktada telefonunuzun kilitlendiğini ve eğer ayar penceresinde ilgili kutucuğu işaretlediyseniz tiz bir *melodinin* duyulduğunu farkedeceksiniz;

![](/assets/uploads/2013/06/WP8-Lock-8.png)

Kilidi açmak için ayar penceresinde belirlediğiniz *kilit kombinasyonunu* kullanmanız gerekmektedir.

Son olarak **Sil** linkine tıkladığınızda telefonunuzun *fabrika ayarlarına* döndürüleceğini, içerisindeki *tüm ayarların*, *uygulamaların* ve *dosyaların* silineceğini belirten bir uyarı gelecek;

![](/assets/uploads/2013/06/WP8-Lock-9.png)

Telefonumu ve içindeki uygulamaları sevdiğim için **Eminim** kutusunu işaretleyip bu noktadan öteye gitmedim. *Eğer deneyen olursa yorumunu aşağıdaki yorum alanına bekliyorum.*

