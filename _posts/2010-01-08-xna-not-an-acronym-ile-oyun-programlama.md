---
layout: post
title: "XNA (XNA's not an acronym) ile Oyun Programlama"
date: 2010-01-08 15:27
author: engin.polat
comments: true
category: [XNA]
tags: [framework, msil, visual studio 2008, visual studio 2010, xbox, XNA, xna game studio, zune]
---
**XNA Oyun Programlama** yazı dizime bu yazımla başlıyorum. Öncelikle **XNA nedir?** biraz bundan bahsetmek istiyorum.

**XNA**, .Net ortamında **2D** ve **3D** oyun geliştirmek için, Microsoft tarafından üretilmiş bir **framework**'tür. XNA bir programalama dili veya tekniği değildir, yüzlerce class'tan oluşan bir framework'tür.

XNA temelinde, **Xbox** platformu için **.Net Compact Framework 2.0** ve **Windows** platformu için **.Net Framework 2.0** vardır.

**DirectX** veya **OpenGL**'in low-level fonksiyonlarıyla uğraşmak yerine programcıya, daha kolay yönetilebilir, kullanılabilir, OOP sınıflar sunacak şekilde kodlanmıştır.

Haliyle, oyun geliştirmeye başlamak isteyenler için güzel bir başlangıç noktasıdır.

**Microsoft** tarafından ilk olarak 14 Mart 2006 tarihinde San Jose California'da düzenlenen **Game Developers Conference**'ta duyurulmuştur.

XNA ile geliştirilmiş oyunlar, .Net Compiler aracılığıyla **MSIL**'e derlendiği için, ya olduğu gibi ya da çok az modifikasyonla framework kurulu tüm platformlarda çalıştırılabilir.

XNA geliştirmek için yapmamız gereken, bilgisayarımıza **XNA Game Studio** kurmak. Şu anda en güncel versiyon olan XNA Game Studio 3.1 <a title="Microsoft: XNA Game Development 3.1" href="http://www.microsoft.com/downloads/details.aspx?FamilyID=80782277-D584-42D2-8024-893FCD9D3E82&amp;displaylang=en" target="_blank" rel="noopener">şuradan</a> indirilebilir.

Ne yazık ki XNA Game Studio 3.1 ve **Visual Studio 2010** birbirlerini pek sevmiyorlar. O yüzden **Visual Studio 2008** içerisinde XNA Game Project Template'lerinin nasıl göründüğüne bakalım;

<a href="/assets/uploads/2010/01/XNA_1.png">![](/assets/uploads/2010/01/XNA_1.png "XNA_1")</a>

Gördüğünüz gibi XNA ile Windows, Xbox ve Zune için oyun geliştirebiliyorsunuz.

