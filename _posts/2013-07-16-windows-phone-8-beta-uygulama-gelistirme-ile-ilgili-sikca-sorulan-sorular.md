---
layout: post
title: "Windows Phone 8 Beta uygulama geliştirme ile ilgili sıkça sorulan sorular"
date: 2013-07-16 14:00
author: engin.polat
comments: true
category: [Windows]
tags: [beta, in-app purchase, marketplace, tester, windows phone, windowsphone, wp8]
---
Katıldığım <a href="http://www.enginpolat.com/etkinliklerim" title="Etkinliklerim" target="_blank" rel="noopener">etkinliklerde</a>, <a href="http://twitter.com/polatengin" title="Twitter : Engin Polat" target="_blank" rel="noopener">twitter</a> üzerinden ve mail adresime gönderilen sorulardan, *Windows Phone 8* için geliştirilen uygulamanın **beta test**'e açılmasına ilişkin olanları ve cevaplarını aşağıda toparlamaya çalıştım;

**Beta olarak Windows Phone Marketplace'e gönderdiğim uygulama ne zamana kadar marketplace'de yer alır?**
Gönderdiğiniz uygulama başarılı bir şekilde yayına girdikten sonra 90 gün boyunca marketplace'de yer alacaktır. Eğer hangi uygulamalarınızın beta test sürecinde olduğunu unutursanız her zaman developer hesabınızla giriş yapıp, uygulamalarım listesinden beta uygulamalarım seçeneğini işaretleyebilirsiniz

**Süresi dolduktan sonra uygulamaya ne olur?**
Siz ve beta test süresi boyunca uygulamayı telefonlarına yüklemiş olan kullanıcılar uygulamayı kullanamazlar. Beta test sürecine dahil olmuş kullanıcılar ya uygulamayı telefonlarından kaldırabilirler ya da size geribildirim yapabilirler

**Beta test sürecinde olan uygulama yükleyenlerin telefonlarından silinebilir mi?**
Hayır, developer hesabınız üzerinden bunu yapabilmeniz mümkün değil. Sadece uygulamayı yüklemiş olan kullanıcılar telefonlarından uygulamayı kaldırabilirler

**Developer hesabımdan beta test sürecindeki uygulamayı kaldırsam ne olur?**
Beta tester olarak tanımlanmış kişilerden uygulamayı o ana kadar yüklemeyenler artık uygulamayı göremezler ve telefonlarına yükleyemezler. Yüklemiş olanların telefonlarından kendiliğinden silinmez

**Bir uygulamaya beta tester olabilmek için Microsoft Live hesabı sahip olmak zorunlu mu?**
Evet, beta tester listesine sadece Microsoft Live hesaplar dahil edilebiliyor

**Beta test sürecine alınmış uygulama ücretli olabilir mi?**
Hayır, beta test sürecindeki uygulamalar ücretli olamaz

**In-App Purchase özelliği beta test sürecinde test edilebilir mi?**
Evet, hatta Microsoft In-App Purchase özelliğinin en doğru beta test sürecinde test edileceğini söylüyor

**Beta test sürecindeki uygulamalar Windows Phone Marketplace'de gizli midir?**
Evet, beta test sürecindeki tüm uygulamalar marketplace'de gizlidir. Aranarak bulunamazlar, sadece beta tester listesine dahil olan kullanıcılar ilgili uygulamayı görebilir ve telefonuna yükleyebilir

**90 günlük beta test süresi değiştirilebilir mi?**
Hayır, süreyi kısaltmak veya uzatmak mümkün değil. Beta süresi'ni uzatmak için tek yapabileceğiniz, uygulamayı tekrar beta test sürecine sokup, 90 gün daha kazanmak

**Beta test sürecindeki uygulamaya güncelleme çıkabilir mi?**
Evet, beta test sürecindeki uygulamalar güncellenebilir. Telefonlarına yüklemiş olan beta tester listesinde kullanıcılar güncellemeyi görüp uygulamayı güncelleyebilirler

