---
layout: post
title: "Proje Yönetimi (Project Management) Nedir?"
date: 2013-03-02 19:27
author: engin.polat
comments: true
category: [Proje Yönetimi]
tags: [başlangıç, entegrasyon, iletişim, insan kaynakları, izleme ve kontrol, kalite, kapanış, kapsam, maliyet, operasyon, performans, planlama, pmbok, pmi, proje, resource, risk, süreç, tedarik, yürütme, zaman]
---
İş yaşantımızda sıklıkla duyduğumuz **Proje**, *Benzersiz bir ürün veya hizmet oluşturmak için yürütülen geçici bir girişimdir*.

Bir çalışmanın **proje** olması için *başlangıç* ve *bitiş* zamanları olması lazım, aksi taktirde çalışma **proje** olarak değil, **operasyon** olarak değerlendirilmelidir.

*Proje* ve *Operasyon* faaliyetlerinin özellikleri;

**Operasyon**



*   Sınırlı sayıda kaynak tarafından gerçekleştirilir (insan-makina-yazılım-vs.)
*   Hiç değişmeden yada az değişikliğe uğrayarak tekrarlar
*   Sürekliliği vardır
*   Daha önce yapılmış olabilir, daha sonra da tekrarlama olasılığı vardır
*   Tüm faaliyet belirli/tanımlıdır

**Proje**



*   Sınırlı sayıda kaynak tarafından gerçekleştirilir (insan-makina-yazılım-vs.)
*   Tamamen yenidir
*   Bir defaya mahsus gerçekleştirilir
*   Zamanla gelişim gösterir
*   Daha önce yapılmamış olmalıdır
*   Daha sonra birebir aynı şekilde yapılamama
*   Tüm faaliyet belirli/tanımlı değildir

**Proje Yönetimi**, *proje faaliyetlerinin* proje hedeflerine ulaşmak için *planlanması*, *raporlanması* ve *kontrolüdür*. Bu faaliyetler gerçekleştirilirken *performans*, *maliyet*, *zaman* sınırlamaları içinde kalınması ve proje büyüklüğünün kabul edilebilir sınırlar içerisinde tutulması gerekmektedir.

**Proje Yönetimi** süreçlerinin şirketlerde daha fazla karşılaşılır olması özellikle aşağıdaki sebeplerden kaynaklanmaktadır;



*   Projelerin daha kapsamlı olması
*   Küreselleşmenin getirdiği rekabet ortamı
*   İletişimdeki zorlukların artması

**Proje Yönetimi** faaliyetlerinin şirketlere kazandırdıkları;



*   Kaynakların daha efektif yönetilmesi
*   Toplam kalite'de iyileşme
*   Karlılığın artması
*   Risklere ve Fırsatlara karşı hazırlıklı olmak
*   Daha gerçekçi hedefler belirlenebilir

Dünya'nın en büyük *kar-amacı-gütmeyen* organizasyonlarından biri olan <a href="http://www.pmi.org" title="Project Management Institute" target="_blank">PMI</a>'ın *(Project Management Institute)* resmi yayını olan **PMBOK**'a *(Project Management Body of Knowledge)* göre **Proje Yönetimi Süreçleri** *(Processes)* aşağıdaki 5 madde'de toplanmıştır;



*   Başlangıç *(Initiating)*
*   Planlama *(Planning)*
*   Yürütme *(Executing)*
*   İzleme ve Kontrol *(Monitoring and Controlling)*
*   Kapanış *(Closing)*

*PMBOK*'ta tanımlanan 9 adet **Bilgi Alanı** *(Knowledge Area)* vardır;



*   Entegrasyon *(Integration)*
*   Kapsam *(Scope)*
*   Zaman *(Time)*
*   Maliyet *(Cost)*
*   Kalite *(Quality)*
*   İnsan Kaynakları *(Human Resources)*
*   İletişim *(Communications)*
*   Risk *(Risk Management)*
*   Tedarik *(Procurement)*

