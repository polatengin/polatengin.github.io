---
layout: post
title: "Kısa Sınav - 9"
date: 2009-12-13 09:00
author: engin.polat
comments: true
category: [Programlama]
tags: [char, kisa sinav, nchar, nvarchar, quiz, sinav, SQL, unicode, varchar]
---
Sql Server'da veritabanında zaten varolan bir tabloya yeni bir alan eklemek istiyorsunuz. Yeni ekleyeceğiniz alanda, *PersonelNo* bilgisini saklayacaksınız.

*PersonelNo* bilgisi herzaman 5 karakterden oluşuyor. Dünya üzerinde çeşitli ülkelerde çalışan yüzlerce çalışanınız olduğu için, *PersonelNo* alanında saklayacağınız bilgiler genelde **Unicode** karakterlerden oluşuyor.

*PersonelNo* alanı için en uygun veritipi ne olmalı?


*   nvarchar(5)
*   varchar(50)
*   nchar(5)
*   char(5)
Sorunun doğru cevabı için; <!--more-->Doğru cevap: **nchar(5)**

**nchar** veritipi sabit-uzunluklu unicode veri saklayabilir. Sorudaki ihtiyaçlar için, nchar(5) veritipini seçmek en mantıklısı olacaktır.

**varchar** veritipi değişken-uzunluklu metin bilgisi saklayabilir. Sorudaki ihtiyaç, sabit uzunluk (5) olduğu için, bu veritipini seçmek gereksizdir.

**nvarchar** veritipi değişken-uzunluklu unicode veri saklayabilir. Sorudaki ihtiyaç, sabit uzunluk (5) olduğu için, bu veritipini de seçmemeliyiz.

**char** veritipi unicode veri saklayamaz.

